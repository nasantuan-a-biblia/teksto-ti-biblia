Kapitulo 28
-----------

1. Agtalaw dagiti nadangkes no awan ti mangkamkamat, ngem natured dagiti nalinteg a kas iti leon.
2. No agsalungasing ti maysa a daga, adu ti agtuturay, ngem no adda tao nga addaan pannakaawat ken pannakaammo, mabayag nga agtultuloy ti kinatalgedna.
3. Napanglaw a tao a mangirurumen kadagiti napanglaw
   ket agpigpigerger a tudo nga awan ti ibati a taraon.
4. Dagidiay mangbaybay-a iti Linteg idaydayawda dagiti nadangkes, ngem dagiti mangtungpal iti linteg makirangetda kadakuada.
5. Saan a maawatan dagiti dakes a tattao ti kinahustisia, ngem naan-anay a maawatan dagiti agsapsapul iti Apo.
6. Nasaysayaat ti napanglaw a tao a magna iti kinatarnawna
   ngem ti nabaknang a tao a nakillo kadagiti dalanna.
7. Ti mangtungpal iti Linteg ket anak nga addaan pannakaawat, ngem ti kadua dagiti nabuslon ibabainna ni amana.
8. Siasinoman a mangpaadu iti kinabaknangna babaen ti interes ken ganansia[a].
   urnongenna dayta para iti daydiay naparabur kadagiti napanglaw.
9. No ti maysa ibaw-ingna ti lapayagna manipud iti panagdengngegna iti Linteg, uray ti kararagna ket makarimon.
10. Siasinoman a mangyaw-awan kadagiti nalinteg iti dakes a dalan
    matnagto iti bukodna nga abut, ngem ti awan pakababalawanna maaddaanto iti nasayaat a tawid.
11. Ti nabaknang a tao masirib iti bukodna a mata, ngem ti napanglaw a tao nga addaan pannakaawat ti makaammo kenkuana.
12. No agballigi dagiti nalinteg, adda dakkel a dayag, ngem no bumangon dagiti nadangkes, aglemmeng dagiti tattao.
13. Siasinoman a mangilemmeng kadagiti salungasingna saanto a rumang-ay, ngem ti mangipudno ken mangbaybay-a kadagita magun-odnanto ti asi.
14. Nabendisionan daydiay agbuteng iti Apo[b] a kanayon, ngem siasinoman a mangpatangken iti pusona matnagto iti didigra.
15. Kas iti agngarngaretnget a leon wenno agkarkarga nga oso
    ket nadangkes nga agturay iti napanglaw nga ili.
16. Ti agturay nga awanan pannakaawat ket naulpit a manangirurumen, ngem daydiay manggurgura iti di nainkalintegan a gunggona atiddogennanto ti panagbiagna.
17. No ti maysa ket madagsenan iti dara ti sabali, isu ket agtalaw agingga ken patay;[c]
    awan koma ti tumulong kenkuana.
18. Siasinoman a magna iti kinatarnaw maisalakanto, ngem ti nakillo kadagiti dalanna kellaat a matnag.
19. Siasinoman nga agtrabaho iti dagana maaddaanto iti adu a tinapay, ngem ti mangsurot kadagiti awan serserbina, adunto ti kinapanglawna.
20. Ti matalek a tao aglaplapusananto kadagiti bendision, ngem siasinoman nga agdardaras a bumaknang saanto a di madusa.
21. Ti panangidumduma saan a nasayaat, ngem gapu iti maysa a pedaso ti tinapay ti tao agaramidto iti dakes.
22. Ti nakurapay a tao[d] agdardaras a mangsurot iti kinabaknang
    ket dina ammo a dumtengto kenkuana ti kinapanglaw.
23. Siasinoman a mangtubngar iti maysa a tao makasarakto iti ad-adu pay a parabur
    ngem daydiay agladladingit babaen ti dilana.
24. Siasinoman a mangtakaw iti amana wenno inana
    ket kunana, “Saan a salungasing dayta,” kaduana ti tao a mangdadael.
25. Ti naagum a tao mangrubrob iti riri, ngem ti agtalek iti Apo mapabaknangto.
26. Siasinoman nga agtalek iti bukodna a panunot ket maag, ngem ti magna iti sirib maisalakanto.
27. Siasinoman a mangted kadagiti napanglaw saanto nga agkurang, ngem ti mangilemmeng kadagiti matana makagun-od iti adu a lunod.
28. No bumangon dagiti nadangkes, aglemmeng dagiti tattao, ngem no madadaelda, umadu dagiti nalinteg.

Dagiti footnote
Proverbio 28:8 Kayatna a sawen, ganansia nga aggapu iti panagsingir iti interes kadagiti napanglaw
Proverbio 28:14 Hebreo *agkurang ti Apo*
Proverbio 28:17 Hebreo *agingga iti abut*
Proverbio 28:22 Hebreo *Maysa a tao a dakes ti matana*