Kapitulo 12
-----------

### Jesus, Nangipasdek ken Nangperpekto iti Pammatitayo

1. Gapuna, yantangay nalikmuttayo iti kasta unay nga ulep dagiti saksi, ipaidamtayo met ti tunggal dagsen, ken basol a nadekket unay, ket tarayentayo a buyogen ti panagibtur ti lumba a naikabil iti sanguanantayo,
2. a kumitkita ken Jesus, ti ti nangipasdek ken nangperpekto iti pammatitayo, a gapu iti rag-o a naikabil iti sanguananna inibturanna ti krus, nga inumsina ti pannakaibabain, ket nakatugaw iti makannawan ti trono ti Dios.

### Dikay Mabannog

3. Panunotenyo daydiay nangibtur kadagiti managbasol iti kasta a panagbubusor maibusor iti bagina, tapno saankayo a mabannog wenno mapaksuyan.
4. Iti pannakidangadangmo maibusor iti basol saanmo pay a sinaranget agingga iti punto a mangibukbok iti daram.
5. Ket nalipatanyon kadi ti pammaregta a mangawag kadakayo kas annak a lallaki?

“Anakko, saanmo a tagtagilag-anen ti disiplina ti Apo, wenno mabannog no tubngarenna.
6. Ta disiplinaen ti Apo ti ay-ayatenna, ken dusaenna ti tunggal anak nga awatenna.”

7. Gapu iti disiplina a masapul nga ibturam. Tratuennaka ti Dios kas annak. Ta ania nga anak a saan a disiplinaen ti amana?
8. No nabaybay-ankayo nga awanan disiplina, a nakipaset ti amin, saankayo ngarud nga annak ken saan nga annak a lallaki.
9. Malaksid iti daytoy, naaddaantayo kadagiti naindagaan nga amma a nangdisiplina kadatayo ken rinaemtayo ida. Saantayo kadi nga ad-adda nga agpasakup iti Ama dagiti espiritu ken agbiag?
10. Ta disiplinadakami iti apagbiit a tiempo kas iti pagarupda a kasayaatan, ngem disiplinaennakami maipaay iti pagimbaganmi, tapno mairanudmi ti kinasantona.
11. Iti agdama, kasla nasakit ti amin a disiplina imbes a makaay-ayo, ngem inton agangay, mangted dayta iti natalna a bunga ti kinalinteg kadagidiay nasanay iti dayta.

12. Gapuna itag-aymo dagiti agkurba nga imam ket papigsaem dagiti nakapuy a tulangmo,
13. ket mangaramidka kadagiti nalinteg a dalan para kadagiti sakam, tapno ti pilay saan a mairuar iti kasukat no di ket umimbag.
14. Ikagumaanyo ti makikappia iti tunggal maysa, ken ti kinasanto a no awan dayta awan ti makakita iti Apo.
15. Siguraduenyo nga awan ti agkurang a manggun-od iti parabur ti Dios; nga awan ti “ramut ti kinapait” a tumaud ken mangpataud iti riribuk, ket babaen iti dayta adu ti matulawan;
16. nga awan ti seksual nga imoral wenno saan a nasantuan a kas ken Esau, a nangilako iti kalinteganna kas inauna iti maysa laeng a pannangan.
17. Ta ammoyo a kalpasanna, idi tinarigagayanna a tawiden ti bendision, isu ket nailaksid, ta awan ti nasarakanna a gundaway nga agbabawi, nupay sapsapulenna dayta buyogen ti lulua.

### Maysa a Pagarian a Di Mapagkintayeg

18. Ta saankayo a dimteng iti mabalin a masagid, ti gumilgil-ayab nga apuy ken sipnget ken sipnget ken bagyo
19. ken ti uni ti trumpeta ken timek a ti sasaona ti nangpakaasi kadagiti agdengdengngeg tapno awanen ti sabali a mensahe a maisao kadakuada.
20. Ta saanda a maibturan ti bilin a naited, “No uray ti maysa nga animal sagidenna ti bantay, mabato.”
21. Pudno, nakabutbuteng unay ti buya isu a kinuna ni Moises, “Agpigergerak gapu iti buteng.”
22. Ngem dimtengka iti Bantay Sion ken iti siudad ti sibibiag a Dios, ti nailangitan a Jerusalem, ken kadagiti di mabilang nga anghel nga agtataripnong iti piesta,
23. ken iti gimong[a] dagiti inauna nga annak a nailista idiay langit, ken iti Dios. ti ukom ti amin, ken kadagiti espiritu dagiti nalinteg a napagbalin a naan-anay,
24. ken ken Jesus, ti mangibabaet iti baro a tulag, ken iti nawarsian a dara a mangisao iti nasaysayaat a sao ngem ti dara ni Abel.

25. Kitaem a dikay agkedked iti agsasao. Ta no saanda a nakalibas idi nagkedkedda daydiay nangpakdaar kadakuada ditoy daga, basbassit nga amang ti makalibastayo no laksidentayo daydiay mamakdaar manipud langit.
26. Iti daydi a tiempo ti timekna pinagkintayegna ti daga, ngem ita inkarina, “Maminsan pay, saan laeng a ti daga no di ket ti langit.”
27. Daytoy a ragup ti sasao a, “Maminsan pay,” ipamatmatna ti pannakaikkat dagiti banag a mapagkintayeg —kayatna a sawen, dagiti banag a naaramid —tapno agtalinaed dagiti banag a di mapagkintayeg.
28. Ngarud agyamantayo koma iti panangawattayo iti pagarian a di mapagkintayeg, ket iti kasta idatontayo iti Dios ti makaay-ayo a panagdayaw, buyogen ti panagraem ken panagsiddaaw,
29. ta ti Diostayo ket maysa nga apuy a mangbusbos.

Dagiti footnote
Hebreo 12:23 Wenno *iglesia*