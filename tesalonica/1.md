Surat ni Pablo kadagiti taga Tesalonica
=======================================

Kapitulo 1
----------

### Kablaaw

1. Da Pablo, Silvano, ken Timoteo, .

Iti iglesia dagiti taga Tesalonica iti Dios Ama ken Apo Jesu-Cristo.

Parabur kenka ken talna.

### Pammati ken Pagwadan ti Taga Tesalonica

2. Kanayon nga agyamankami iti Dios gapu kadakayo amin, a kanayon[a] dakamatenmikayo kadagiti kararagmi,
3. laglagipenmi iti sanguanan ti Dios ken Amami nga aramidyo ti pammati ken panagbannog ti ayat ken kinatibker ti namnamayo ken Apotayo a Jesu-Kristo.
4. Ta ammomi, kakabsat nga ay-ayaten ti Dios, a pinilinakayo,
5. agsipud ta dimteng kadakayo ti naimbag a damagmi saan laeng a babaen ti sao, no di ket babaen met iti pannakabalin ken Espiritu Santo ken buyogen ti naan-anay a kombiksion. Ammom no ania a kita ti lallaki ti pinaneknekanmi a kaaddami kadakayo gapu kadakayo.
6. Nagtuladkayo kadakami ken iti Apo, ta inawatyo ti sao iti adu a rigat, buyogen ti rag-o ti Espiritu Santo,
7. iti kasta nagbalinkayo nga ulidan kadagiti amin a namati idiay Macedonia ken iti Acaya.
8. Ta saan laeng a ti sao ti Apo ti naguni manipud kadakayo idiay Macedonia ken Acaya, no di ket ti pammatiyo iti Dios nagsaknap iti sadinoman, isu a saanmi a kasapulan ti agsao iti aniaman.
9. Ta isuda met laeng ti mangibagbaga kadakami maipapan kadakami ti kita ti panangawatmi kadakayo, ken no kasano a nagturongkayo iti Dios manipud kadagiti idolo tapno agserbikayo iti sibibiag ken pudno a Dios,
10. ken tapno urayen ti Anakna manipud langit, a pinagungarna manipud kadagiti natay, ni Jesus a mangispal kadatayo manipud iti pungtot nga umay.

Dagiti footnote
1. Tesalonica 1:2. Wenno di agsarday
1. Tesalonica 1:4. Wenno kakabsat. Iti pannakausar ti Baro a Tulag, depende iti konteksto, ti plural a Griego a sao nga adelphoi (naipatarus a “kakabsat”) ket mabalin a tumukoy kadagiti kakabsat wenno kakabsat a lallaki ken babbai
