Salmo 15
--------

### Siasino ti Agtaeng iti Nasantuan a Turodmo?

### Maysa a Salmo ni David.

1. O Apo, siasino ti agnaed iti toldam?
   Siasino ti agnaed iti nasantoan a turodmo?

2. Daydiay magmagna nga awan pakababalawanna ken agar-aramid iti nalinteg
   ket agsao iti kinapudno iti pusona;
3. a saan a mangpabasol iti dilana
   ket awan ti dakes nga aramidenna iti kaarrubana, wenno mangala iti panangumsi iti gayyemna;
4. nga iti imatangna maumsi ti maysa a nadangkes a tao, ngem dayawenna dagidiay agbuteng iti Apo;
   nga agsapata iti bukodna a pannakasair ken saan nga agbaliw;
5. a saan a mangiruar iti kuartana iti interes
   ken saan a mangala iti pasuksok maibusor kadagiti awan basolna.
   Ti agar-aramid kadagitoy a banbanag ket saanto a pulos a matignay.