Salmo 136
---------

### Agnanayon ti Natibker nga Ayatna

1. Agyamankayo iti Apo, ta isu ket naimbag, ta ti natibker nga ayatna agtalinaed iti agnanayon.
2. Agyamankayo iti Dios dagiti didiosen, ta ti natibker nga ayatna agtalinaed iti agnanayon.
3. Agyamankayo iti Apo dagiti appo, ta ti natibker nga ayatna agtalinaed iti agnanayon;

4. iti daydiay laeng agar-aramid kadagiti dadakkel a datdatlag, ta ti natibker nga ayatna agtalinaed iti agnanayon;
5. iti daydiay nangaramid iti langlangit babaen ti pannakaawat, ta ti natibker nga ayatna agtalinaed iti agnanayon;
6. iti daydiay nangiwaras iti daga iti ngatuen ti dandanum, ta ti natibker nga ayatna agtalinaed iti agnanayon;
7. iti daydiay nangaramid kadagiti dadakkel a silaw, ta ti natibker nga ayatna agtalinaed iti agnanayon;
8. ti init nga agturay iti aldaw, ta ti natibker nga ayatna agtalinaed iti agnanayon;
9. ti bulan ken bituen a mangituray iti rabii, ta ti natibker nga ayatna agtalinaed iti agnanayon;

10. iti daydiay nangpapatay iti inauna nga annak ti Egipto, ta ti natibker nga ayatna agtalinaed iti agnanayon;
11. ket inruarna ti Israel manipud iti tengngada, ta ti natibker nga ayatna agtalinaed iti agnanayon;
12. addaan iti napigsa nga ima ken nakaunnat a takiagna, ta ti natibker nga ayatna agtalinaed iti agnanayon;
13. iti daydiay nangbingay iti Nalabaga a Baybay iti dua, ta ti natibker nga ayatna agtalinaed iti agnanayon;
14. ket pinalabasna ti Israel iti tengngana, ta ti natibker nga ayatna agtalinaed iti agnanayon;
15. ngem pinarmek[na] ni Faraon ken ti buyotna idiay Nalabaga a Baybay, ta ti natibker nga ayatna agtalinaed iti agnanayon;
16. iti daydiay nangidaulo kadagiti tattaona iti let-ang, ta ti natibker nga ayatna agtalinaed iti agnanayon;

17. iti daydiay nangkabil kadagiti dadakkel nga ari, ta ti natibker nga ayatna agtalinaed iti agnanayon;
18. ket pinapatayna dagiti mannakabalin nga ari, ta ti natibker nga ayatna agtalinaed iti agnanayon;
19. Ni Sihon, ari dagiti Amoreo, ta ti natibker nga ayatna agtalinaed iti agnanayon;
20. ken ni Og, ari ti Basan, ta ti natibker nga ayatna agtalinaed iti agnanayon;
21. ket intedna ti dagada kas tawid, ta ti natibker nga ayatna agtalinaed iti agnanayon;
22. maysa a tawid iti Israel nga adipenna, ta ti natibker nga ayatna agtalinaed iti agnanayon.

23. Isu ti nanglagip kadatayo iti nababa a kasasaadtayo, ta ti natibker nga ayatna agtalinaed iti agnanayon;
24. ket inispalnatayo kadagiti kabusortayo, ta ti natibker nga ayatna agtalinaed iti agnanayon;
25. daydiay mangted iti taraon iti amin a lasag, ta ti natibker nga ayatna agtalinaed iti agnanayon.

26. Agyamankayo iti Dios ti langit, ta ti natibker nga ayatna agtalinaed iti agnanayon.

Dagiti footnote
Salmo 136:15 Hebreo *nagkintayeg*