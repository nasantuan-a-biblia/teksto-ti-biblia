Salmo 125
---------

### Lilawlawlaw ti Apo Dagiti Tattaona

### Kanta ti Panagpangato.

1. Dagiti agtalek iti Apo ket kas iti Bantay Sion, a saan a maguyugoy, ngem agtalinaed iti agnanayon.
2. Kas iti pananglikmut dagiti bantay iti Jerusalem, kasta met a likmuten ti Apo dagiti tattaona, manipud iti daytoy a tiempo agingga iti agnanayon.
3. Ta saan nga aginana ti setro ti kinadakes     iti daga a naited kadagiti nalinteg, amangan no agyunnat dagiti nalinteg
   dagiti imada nga agaramid iti dakes.
4. Aramidem ti naimbag, O Apo, kadagiti naimbag, ken kadagiti nalinteg iti pusoda!
5. Ngem dagidiay agtallikud kadagiti nakillo a dalanda
   idalanto ti Apo a kadua dagiti managdakdakes!
   Kappia koma ti Israel!