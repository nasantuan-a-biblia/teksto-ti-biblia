Salmo 43
--------

### Ibaonmo ti Silawmo ken ti Kinapudnom

1. Patalgedannak, O Dios, ket salaknibam ti panggepko maibusor iti di nadiosan nga ili, manipud iti manangallilaw ken di nainkalintegan a tao
   isalakannak!
2. Ta sika ti Dios a pagkamangak;
   apay nga inlaksidnak? Apay nga agladladingitak
   gapu iti panangirurumen ti kabusor?

3. Ibaonmo ti lawagmo ken ti kinapudnom;
   idauluandak koma; ipannak koma iti nasantoan a turodmo
   ken iti pagnaedam!
4. Kalpasanna, mapanakto iti altar ti Dios, iti Dios ti nalabes a ragsakko, .
   ket idaydayawkanto babaen ti lira, O Dios, Diosko.

5. Apay a naitapuakka, O kararuak, ket apay a mariribukanka iti unegko?
   Mangnamnama iti Dios; ta idaydayawkonto manen isuna, ti pannakaisalakanko ken ti Diosko.