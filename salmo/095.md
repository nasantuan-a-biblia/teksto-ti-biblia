Salmo 95
--------

### Agkantatayo Kadagiti Kanta ti Pammadayaw

1. Oh umay, agkantatayo iti Apo;
   mangaramidtayo iti naragsak nga arimbangaw iti bato ti pannakaisalakantayo!
2. Umaytayo iti sanguananna buyogen ti panagyaman;
   mangaramidtayo iti naragsak nga arimbangaw kenkuana babaen kadagiti kanta ti panagdayaw!
3. Ta ti Apo ket maysa a naindaklan a Dios, ken naindaklan nga Ari ngem iti amin a didiosen.
4. Iti imana adda dagiti kaadalem ti daga;
   dagiti kangato ti bantay ket kukuana met.
5. Ti baybay kukuana, ta inaramidna, ket dagiti imana ti nangbukel iti namaga a daga.

6. Oh umay, agdayaw ken agruknoytayo;
   agparintumengtayo iti sango ti Apo a Nangaramid kadatayo!
7. Ta isu ti Diostayo, ket datayo dagiti tattao iti pagpastoranna, ken karnero ti imana.
   Ita, no mangngegyo ti timekna,
8. saanyo a patangkenen ti pusoyo, kas idiay Meriba, .
   kas iti aldaw idiay Masa idiay let-ang,
9. idi sinubokdak dagiti ammayo
   ket inkabilnak iti pammaneknek, nupay nakitada ti aramidko.
10. Iti uppat a pulo a tawen, kinagurak dayta a kaputotan
    ket kinunana, “Maysada nga ili a mayaw-awan iti pusoda, ket saanda nga ammo dagiti dalanko.”
11. Gapuna insapatak iti pungtotko, “Saanda a sumrek iti panaginana.”