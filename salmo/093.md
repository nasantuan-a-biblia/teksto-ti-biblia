### Agturay ti Apo

1. Agturay ti Apo; isu ket nakawesan iti kinatan-ok;
   nakabado ti Apo; inkabilna ti pigsa kas barikesna.
   Wen, naipasdek ti lubong; saanto a pulos a mayakar dayta.
2. Naipasdek ti tronom manipud idi un-unana;
   naggapuka iti agnanayon.

3. Nagpangato dagiti layus, O Apo, inngato dagiti layus ti timekda;
   ipangato dagiti layus ti panagngaretngetda.
4. Nabilbileg ngem dagiti gurruod ti adu a dandanum, nabilbileg ngem dagiti dalluyon ti baybay, .
   ti Apo nga adda iti ngato ket mannakabalin!

5. Mapagtalkan unay dagiti bilinmo;
   maikanatad ti kinasanto iti balaymo, O Apo, iti agnanayon.