Salmo 28
--------

### Ti Apo Ti Pigsa ken Kalasagko

### Ni David.

1. Kenka, O Apo, awagak;
   ti batok, saanka a tuleng kaniak, di la ket ta, no agulimekka kaniak, agbalinak a kas kadagidiay bumaba iti abut.
2. Denggem ti timek ti panagpakaasik iti asi, inton umaw-awagak kenka iti tulong, .
   inton itag-ayko dagiti imak nga agturong iti kasasantuan a santuariom.[a]

3. Saannak a guyoden a kadua dagiti nadangkes, kadagiti agar-aramid iti dakes, a makikappia kadagiti kaarrubada
   bayat nga adda ti kinadakes iti pusoda.
4. Mangtedka kadakuada sigun iti aramidda
   ken maibatay iti kinadakes dagiti aramidda;
   ited kadakuada a maibatay iti aramid dagiti imada;
   ipaaymo kadakuada ti maiparbeng a gunggona.
5. Gapu ta saanda nga ibilang dagiti aramid ti Apo
   wenno ti aramid dagiti imana, rebbaenna ida ket saanen a bangonen ida.

6. Bendito koma ti Apo!
   Ta nangngegna ti timek dagiti panagpakaasik iti asi.
7. Ti Apo ti pigsak ken kalasagko;
   kenkuana agtalek ti pusok, ket matulonganak;
   agrag-o ti pusok, ket babaen ti kantak agyamanak kenkuana.

8. Ti Apo ti pigsa dagiti tattaona;[b]
   isu ti mangisalakan a pagkamangan dagiti pinulotanna.
9. Ay, isalakanmo dagiti tattaom ket bendisionam ti tawidmo!
   Agbalinka a pastorda ket awitem ida iti agnanayon.

Dagiti footnote
Salmo 28:2 Hebreo *ti kaunggan a santuariom* .
Salmo 28:8 Sumagmamano a Hebreo a manuskrito, Septuagint, Syriac; kaaduan a Hebreo a manuskrito *ti pigsada*