Salmo 29
--------

### Itedyo ti Gloria iti Apo

### Maysa a Salmo ni David.

1. Agtulnogkayo iti Apo, O nailangitan a parsua,[a]
   itedyo iti Apo ti dayag ken pigsa.
2. Itedyo iti Apo ti dayag a maiparbeng iti naganna;
   agdayaw iti Apo iti kinadayag ti kinasanto.[b]

3. Ti timek ti Apo adda iti rabaw dagiti dandanum;
   ti Dios ti dayag aggurruod, ti Apo, iti rabaw ti adu a dandanum.
4. Nabileg ti timek ti Apo;
   ti timek ti Apo napno iti kinatan-ok.

5. Ti timek ti Apo burakenna dagiti sedro;
   ti Apo burakenna dagiti sedro ti Libano.
6. Pagbalinenna ti Libano a kas iti urbon a baka, ken ti Sirion a kas iti urbon nga atap a baka.

7. Agsilnag ti timek ti Apo kadagiti gil-ayab ti apuy.
8. Ti timek ti Apo ti mangyegyeg iti let-ang;
   ti Apo pagkintayegenna ti let-ang ti Cades.

9. Ti timek ti Apo ti mangipasngay iti ugsa[c].
   ket uksobenna dagiti kabakiran, ket iti templona ipukkaw amin, “Dayag!”

10. Agtugtugaw ti Apo a nakatrono iti rabaw ti layus;
    agtugaw ti Apo a natrono kas ari iti agnanayon.
11. Sapay koma ta ikkan ti Apo ti pigsa kadagiti tattaona!
    Sapay koma ta bendisionan[d] ti Apo dagiti tattaona iti talna!

Dagiti footnote
Salmo 29:1 Hebreo *annak ti Dios, wenno annak ti pannakabalin*
Salmo 29:2 Wenno *iti nasantuan a kawes*
Salmo 29:9 Dagiti apit ti revocalization pagbalinenna nga agkintayeg dagiti roble
Salmo 29:11 Wenno *Mangted ti Apo... Bendisionanto ti Apo*