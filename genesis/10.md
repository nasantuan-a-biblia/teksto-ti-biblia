Kapitulo 10
-----------

### Dagiti Nasion Nagtaud ken Noe

1. Dagitoy ti kaputotan ti annak da Noe, Sem, Ham, ken Jafet. Nayanak kadakuada dagiti annak a lallaki kalpasan ti layus.

2. Dagiti annak ni Jafet: Gomer, Magog, Madai, Javan, Tubal, Mesec, ken Tiras.
3. Dagiti annak ni Gomer ket da Askenaz, Rifat, ken Togarma.
4. Dagiti annak ni Javan: da Elisa, Tarsis, Kitim, ken Dodanim.
5. Manipud kadagitoy nagsaknap dagiti tattao iti igid ti baybay kadagiti dagada, tunggal maysa addaan iti bukodna a pagsasao, sigun kadagiti pulida, kadagiti nasionda.

6. Dagiti annak ni Ham: Cus, Egipto, Put, ken Canaan.
7. Dagiti annak ni Cus ket da Seba, Havila, Sabta, Raama, ken Sabteca. Dagiti annak ni Raama ket da Seba ken Dedan.
8. Ni Cus ti ama ni Nimrod; isu ti immuna ditoy daga a nabileg a tao.[a]
9. Isu ket maysa a mannakabalin a mangnganup iti sangoanan ti Apo. Ngarud naikuna, “Kas ken Nimrod a mannakabalin a mangnganup iti sangoanan ti Apo.”
10. Ti pangrugian ti pagarianna isu ti Babel, Erec, Acad, ken Calne, iti daga ti Sinar.
11. Manipud iti dayta a daga napan idiay Asiria ket binangonna ti Nineve, Rehobot-Ir, Cala, ken
12. Resen iti nagbaetan ti Nineve ken Cala; dayta ti dakkel a siudad.
13. Ti Egipto ti ama da Ludim, Anamim, Lehabim, Naftuhim,
14. Patrusim, Casluhim (a naggapuan[b] dagiti Filisteo), ken Caftorim.

15. Ni Canaan ti ama ni Sidon nga inauna nga anakna ken ni Het,
16. ken dagiti Jebuseo, dagiti Amoreo, dagiti Girgaseo,
17. dagiti Heveo, dagiti Arkita, dagiti Sinita,
18. dagiti Arvadita, dagiti Zemarita, ken dagiti Hamatita. Kalpasanna nagwaras dagiti puli dagiti Canaanita.
19. Ket ti teritoria dagiti Canaanita nagsaknap manipud Sidon iti direksion ti Gerar agingga iti Gaza, ken iti direksion ti Sodoma, Gomorra, Adma, ken Zeboim, agingga iti Lasa.
20. Dagitoy ti annak ni Ham, sigun kadagiti puli, pagsasaoda, dagada, ken nasionda.

21. Naipasngay met iti annak ni Sem nga ama ti amin nga annak ni Eber, ti inauna a kabsat ni Jafet.
22. Ti annak ni Sem: da Elam, Asur, Arpacsad, Lud, ken Aram.
23. Dagiti annak ni Aram: da Uz, Hul, Geter, ken Mas.
24. Ni Arpaksad ti ama ni Sela; ket ni Sela ti ama ni Eber.
25. Naipasngay ken Eber ti dua nga annak a lallaki: ti nagan ti maysa ket Peleg,[c] ta idi al-aldawna nabingay ti daga, ket ti nagan ti kabsatna ket Joctan.
26. Ni Joctan ti ama da Almodad, Selef, Hazarmavet, Jera,
27. Hadoram, Uzal, Dikla,
28. Obal, Abimael, Seba,
29. Ofir, Havila, ken Jobab; amin dagitoy ket annak ni Joctan.
30. Ti teritoria a nagnaedanda ket nagsaknap manipud Mesa iti direksion ti Sefar agingga iti kabambantayan a pagilian iti daya.
31. Dagitoy ti annak ni Sem, sigun kadagiti puli, pagsasaoda, dagada, ken nasionda.

32. Dagitoy ti puli ti annak ni Noe, sigun iti kapuonanda, kadagiti nasionda, ket manipud kadagitoy nagsaknap dagiti nasion iti daga kalpasan ti layus.

Dagiti footnote
Genesis 10:8 Wenno nangrugi nga agbalin a mannakabalin a tao ditoy daga
Genesis 10:14 Wenno manipud sadino
Genesis 10:25 Ti Peleg ket kayatna a sawen ti panagsisina
