Kapitulo 8
----------

### Bumaba ti Layus

1. Ngem linagip ti Dios ni Noe ken dagiti amin nga animal ken amin a dinguen a kaduana iti daong. Ket pinagpuyot ti Dios ti angin iti rabaw ti daga, ket bimmaba ti dandanum.
2. Naserraan dagiti ubbog ti nauneg ken dagiti tawa ti langlangit, napengdan ti tudo manipud langit,
3. ket agtultuloy a nagdisso ti dandanum manipud iti daga. Iti ngudo ti 150 nga aldaw bimmassit ti dandanum,
4. ket iti maikapito a bulan, iti maikasangapulo ket pito nga aldaw ti bulan, nagsardeng ti daong iti kabambantayan ti Ararat.
5. Ket nagtultuloy a bimmassit ti dandanum agingga iti maikasangapulo a bulan; iti maikasangapulo a bulan, iti umuna nga aldaw ti bulan, makita dagiti tapaw dagiti bantay.

6. Iti ngudo ti uppat a pulo nga aldaw linuktan ni Noe ti tawa ti daong nga inaramidna
7. ket nangibaon iti uwak. Nagsublisubli agingga a nagmaga ti danum manipud iti daga.
8. Kalpasanna nangibaon iti kalapati manipud kenkuana, tapno kitaenna no bimmaba ti dandanum manipud iti rabaw ti daga.
9. Ngem awan ti nakasarak ti kalapati iti pagsaadan ti sakana, ket nagsubli kenkuana iti daong, ta adda pay laeng ti danum iti rabaw ti intero a daga. Isu nga inyunnatna ti imana ket innalana ken inserrekna iti daong a kaduana.
10. Pito pay nga aldaw a naguray, ket pinaruarna manen ti kalapati manipud iti daong.
11. Ket nagsubli ti kalapati kenkuana iti malem, ket adtoy, iti ngiwatna adda baro a napukan a bulong ti olibo. Isu nga ammo ni Noe a bimmaba ti dandanum manipud iti daga.
12. Kalpasanna, naguray iti sabali pay a pito nga aldaw ket imbaonna ti kalapati, ket saanen a nagsubli kenkuana.

13. Iti innem a gasut ket maysa a tawen, iti umuna a bulan, ti umuna nga aldaw ti bulan, nagmaga ti danum manipud iti daga. Ket inikkat ni Noe ti kalub ti daong ket kinitana, ket adtoy, ti rabaw ti daga ket namaga.
14. Iti maikadua a bulan, iti maikaduapulo ket pito nga aldaw ti bulan, nagmaga ti daga.
15. Kalpasanna, kinuna ti Dios ken Noe,
16. “Rummuarka iti daong, sika ken ti asawam, ken dagiti annakmo a lallaki ken dagiti assawa ti annakmo a lallaki.
17. Iruaryo ti amin a sibibiag a banag nga adda kadakayo iti amin a lasag—dagiti tumatayab ken animal ken tunggal agkarkarayam nga agkarkarayam iti daga—tapno agtataripnongda iti daga, ket agbungada ken umaduda ditoy daga.”
18. Gapuna, rimmuar ni Noe, agraman dagiti annakna a lallaki ken ti asawana ken dagiti assawa dagiti annakna a lallaki.
19. Tunggal animal, amin nga agkarkarayam, ken tunggal tumatayab, amin nga aggargaraw iti daga, rimmuarda a sigun iti pamilia manipud iti daong.

### Tulag ti Dios ken Noe

20. Kalpasanna, nangibangon ni Noe iti altar para ken Jehova ket innalana ti sumagmamano iti tunggal nadalus nga animal ken sumagmamano iti tunggal nadalus a tumatayab ket nangidaton kadagiti daton a mapuoran iti rabaw ti altar.
21. Ket idi naangot ti Apo ti makaay-ayo nga ayamuom, kinuna ti Apo iti pusona, “Diakton pulos ilunod[a] ti daga gapu iti tao, ta dakes ti panggep ti puso ti tao manipud kinaagtutubona. Diakto met pulos kabilen ti tunggal sibibiag a parsua a kas iti inaramidko.
22. Bayat nga agtalinaed ti daga, saan nga agsardeng ti panawen ti panagmula ken panagani, lamiis ken pudot, kalgaw ken kalam-ekna, aldaw ken rabii.”

Dagiti footnote
Genesis 8:21 Wenno panangibabain
