Kapitulo 34
-----------

### Ti Panangrugit ken Dina

1. Ita ni Dina nga anak ni Lea, nga inyanakna ken Jacob, rimmuar tapno kitaenna dagiti babbai iti daga.
2. Ket idi nakita ni Siquem nga anak ni Hamor a Heveo, ti prinsipe ti daga, isu ket tiniliwna ket nakikaidda kenkuana ken imbabainna.
3. Ket naallukoy ti kararuana ken Dina nga anak ni Jacob. Ay-ayatenna ti agtutubo a babai ken nadungngo ti pannakisaritana kenkuana.
4. Gapuna, kinasarita ni Siquem ken Hamor nga amana, a kunkunana, “Alaem kaniak daytoy a balasitang para iti asawak.”

5. Nangngeg ni Jacob a tinulawanna ti balasangna a ni Dina. Ngem dagiti annakna ket kaduana dagiti tarakenna idiay talon, isu a nagulimek ni Jacob agingga nga immayda.
6. Ket ni Hamor nga ama ni Siquem rimmuar ken Jacob tapno makisarita kenkuana.
7. Simrek ti annak ni Jacob manipud iti talon apaman a nangngegda dayta, ket nakapungtot ken nakapungtot unay dagiti lallaki, agsipud ta nakaaramid iti nakaro a banag idiay Israel babaen ti pannakikaiddana iti anak a babai ni Jacob, ta saan la ketdi a mapasamak ti kasta nalpasen.

8. Ngem nakisarita ni Hamor kadakuada, a kunkunana, “Ti kararua ni Siquem nga anakko il-iliwenna ti anakyo. Pangngaasiyo ta itedyo kenkuana tapno agbalin nga asawana.
9. Mangaramidkayo iti panagasawa kadakami. Itedyo kadakami dagiti annakyo a babbai, ket alaenyo dagiti annakmi a babbai.
10. Makipagnaedkanto kadakami, ket silulukatto kenka ti daga. Agtaengkayo ken makinegosiokayo iti dayta, ket mangalaka iti sanikua iti dayta.”
11. Kinuna met ni Siquem iti amana ken kadagiti kakabsatna, “Bay-anyo a makasarakak iti pabor kadagiti matam, ket aniaman nga ibagam kaniak itedko.
12. Dawatenyo kaniak ti kadakkel ti gatad ti nobia[b] ken sagut agingga a kayatyo, ket itedko ti aniaman nga ibagam kaniak. Itedmo laeng kaniak ti agtutubo a babai nga agbalin nga asawak.”

13. Simmungbat ti annak ni Jacob a siuulbod ni Siquem ken ni Hamor nga amana, agsipud ta rinugianna ni Dina a kabsatda a babai.
14. Kinunada kadakuada, “Saantayo a maaramid daytoy, tapno itedtayo ti kabsattayo a babai iti maysa a di nakugit, ta pakaibabaintayo dayta.
15. Iti laeng daytoy a kondision nga umanamongkami kadakayo—nga agbalinkayo a kas kadakami babaen ti pannakakugit ti tunggal lalaki kadakayo.
16. Kalpasanna, itedmi kadakayo dagiti annakmi a babbai, ket alaenmi dagiti annakyo a babbai, ket makipagnaedkami kadakayo ken agbalinkami a maymaysa nga ili.
17. Ngem no dikayto dumngeg kadakami ket makugit, alaenmi ngarud ti balasangmi, ket awanton.”

18. Naragsakan da Hamor ken ni Siquem nga anak ni Hamor.
19. Ket saan a nagbayag ti agtutubo a lalaki a nangaramid iti dayta, gapu ta naragsakan iti anak ni Jacob. Ita, isu ti kapadayawan kadagiti amin a balay ni tatangna.
20. Gapuna, immay da Hamor ken ni Siquem nga anakna iti ruangan ti siudadda ket nakisaritada kadagiti lallaki iti siudadda,
21. “Makappia kadakami dagitoy a lallaki; agtaengda koma iti daga ket agnegosioda iti daytoy, ta adtoy, umdasen ti kadakkel ti daga para kadakuada. Alaentayo nga assawa dagiti annakda a babbai, ket itedtayo kadakuada dagiti annaktayo a babbai.
22. Iti laeng daytoy a kondision umanamong dagiti lallaki a makipagnaed kadatayo tapno agbalinda a maymaysa nga ili—inton makugit ti tunggal lalaki kadatayo a kas iti pannakakugitda.
23. Saan kadi a kukuami dagiti tarakenda, sanikuada ken amin nga animalda? Umanamongtayo laeng kadakuada, ket makipagnaedda kadatayo.”
24. Ket amin a rimmuar iti ruangan ti siudadna dimngegda kada Hamor ken ti anakna a ni Siquem, ket tunggal lalaki nakugit, amin a rimmuar iti ruangan ti siudadna.

25. Iti maikatlo nga aldaw, idi nasakit ti nakemda, innalada ti dua nga annak ni Jacob, da Simeon ken Levi, kakabsat ni Dina, dagiti kampilanda ket immayda a bumusor iti siudad bayat a mariknada a natalged ket pinapatayda amin dagiti lallaki.
26. Pinatayda ni Hamor ken ni Siquem nga anakna babaen ti kampilan ket inruarda ni Dina iti balay ni Siquem ket pimmanawda.
27. Immasideg dagiti annak ni Jacob kadagiti napapatay ket sinakupda ti siudad, agsipud ta tinulawanda ti kabsatda a babai.
28. Innalada dagiti arban ken bakada, dagiti asnoda, ken aniaman nga adda iti siudad ken iti talon.
29. Amin a kinabaknangda, amin nga annakda ken assawada, amin nga adda kadagiti balbalay, tiniliwda ken sinakupda.

30. Kalpasanna, kinuna ni Jacob kada Simeon ken Levi: “Inyegyo kaniak ti riribuk babaen ti panangpabangloda kaniak kadagiti agnanaed iti daga, dagiti Canaanita ken Perezeo. Manmano ti bilangko, ket no ummongenda ti bagbagida a bumusor kaniak ket rautendak, madadaelakto, agpadpada siak ken ti sangakabbalayak.”
31. Ngem kinunada, “Rumbeng kadi a tratuenna ti kabsattayo a babai a kas iti balangkantis?”

Dagiti footnote
Genesis 34:8 Ti Hebreo para kenka ket plural ditoy
Genesis 34:12 Wenno presente ti panagkallaysa