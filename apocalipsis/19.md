Kapitulo 19
-----------

### Agrag-o idiay Langit

1. Kalpasan daytoy nangngegko ti kasla napigsa a timek ti adu a tattao idiay langit, nga agpukpukkaw.

“Aleluya!
Ti pannakaisalakan ken dayag ken pannakabalin kukua ti Diostayo,
2. ta pudno ken nalinteg dagiti panangukomna;
   ta inukomna ti naindaklan a balangkantis a nangdadael iti daga babaen ti imoralidadna, ket imbalesna kenkuana ti dara dagiti adipenna.”

3. Naminsan manen nga impukkawda

“Aleluya!
Agnanayon nga agpangato ti asuk manipud kenkuana.”

4. Nagruknoy dagiti duapulo ket uppat a panglakayen ken dagiti uppat a sibibiag a parsua ket nagdaydayawda iti Dios a nakatugaw iti trono, a kunkunada, “Amen. Aleluya!”
5. Ket manipud iti trono rimmuar ti timek a kunkunana,

“Idaydayawyo ti Diosmi, dakayo amin nga adipenna, dakayo nga agbuteng kenkuana, .
babassit ken naindaklan.”

### Ti Pangrabii ti Panagasawa ti Kordero

6. Kalpasanna nangngegko ti kasla timek ti dakkel a bunggoy, kas iti panagngaretnget ti adu a dandanum ken kas iti uni dagiti napigsa a gurruod, nga agpukpukkaw.

“Aleluya!
### Para ken ni Apo a Diostayo

     agturay ti Mannakabalin-amin.
7. Agrag-o ken agrag-otayo
   ket itedmo kenkuana ti dayag, ta dimtengen ti panagasawa ti Kordero, ket ti Nobiana insaganana ti bagina;
8. naited kenkuana a mangkawes iti bagina
   buyogen ti napino a lienso, naraniag ken nasin-aw”—

ta ti napino a lienso isu ti nalinteg nga aramid dagiti sasanto.

9. Ket kinuna[a] kaniak ti anghel, “Isuratmo daytoy: Nagasat dagiti maawis iti pangrabii ti kasar ti Kordero.” Ket kinunana kaniak, “Dagitoy ti pudno a sasao ti Dios.”
10. Kalpasanna, nagruknoyak iti sakana tapno agdayawak kenkuana, ngem kinunana kaniak, “Saanmo nga aramiden dayta! Maysaak nga adipen a kaduam ken dagiti kakabsatmo a mangtengtengngel iti pammaneknek ni Jesus. Agdayawkayo iti Dios.” Ta ti pammaneknek ni Jesus isu ti espiritu ti panagipadto.

### Ti Nakasakay iti Puraw a Kabalio

11. Kalpasanna, nakitak a naluktan ti langit, ket adtoy, maysa a puraw a kabalio! Ti nakatugaw iti dayta ket maawagan iti Napudno ken Pudno, ket iti kinalinteg ukomen ken makigubat.
12. Kasla gil-ayab ti apuy dagiti matana, ken adu ti diadema iti ulona, ken naisurat ti naganna nga awan ti makaammo no di ti bagina.
13. Isu ket nakawesan iti bado a naisawsaw iti[b] dara, ket ti nagan a pangawag kenkuana ket Ti Sao ti Dios.
14. Ket dagiti buyot ti langit, a nakawesan iti napino a lienso, puraw ken nasin-aw, simmurotda kenkuana a nakasakay kadagiti puraw a kabalio.
15. Manipud ngiwatna agtaud ti natadem a kampilan a pangkabil kadagiti nasion, ket iturayan[na ida babaen ti sarukod a landok. Iyaduannanto ti pagpespesan ti ubas ti pungtot ti pungtot ti Dios a Mannakabalin-amin.
16. Iti badona ken iti luppona adda naisuratna a nagan, Ari dagiti ari ken Apo dagiti appo.

17. Kalpasanna, nakitak ti maysa nga anghel a sitatakder iti init, ket buyogen ti napigsa a timek inawaganna ti amin a tumatayab a direkta nga agtaytayab iti ngato, “Umaykayo, agummongkayo para iti dakkel a pangrabii ti Dios,
18. tapno kanen ti lasag dagiti ari, ti lasag dagiti kapitan , ti lasag dagiti mannakabalin a tattao, ti lasag dagiti kabalio ken dagiti nakasakay kadakuada, ken ti lasag ti amin a tattao, agpadpada a nawaya ken adipen,[d] agpadpada a babassit ken dadakkel.”
19. Ket nakitak ti animal ken dagiti ar-ari ti daga agraman dagiti buyotda a naguummong tapno makigubatda maibusor iti situtugaw iti kabalio ken iti buyotna.
20. Ket natiliw ti animal, ket kaduana ti palso a propeta nga iti imatangna[e] inaramidna dagiti pagilasinan a babaen iti dayta inallilawna dagidiay immawat iti marka ti animal ken dagidiay nagdaydayaw iti ladawanna. Dagitoy a dua ket naitapuak a sibibiag iti danaw ti apuy a sumsumged iti asupre.
21. Ket dagiti dadduma napapatayda babaen ti kampilan a nagtaud iti ngiwat daydiay nakatugaw iti kabalio, ket amin a tumatayab nabuntogda iti lasagda.

Dagiti footnote
Apocalipsis 19:9 Griego *kinunana*
Apocalipsis 19:13 Sumagmamano a manuskrito *nawarsian*
Apocalipsis 19:15 Griego *pastor*
Apocalipsis 19:18 Para iti konteksto a pannakaipatarus ti Griego a sao a *doulos*, kitaen ti Pakauna
Apocalipsis 19:20 Wenno *iti biangna*